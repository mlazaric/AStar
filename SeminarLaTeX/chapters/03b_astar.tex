Algoritam A* je ekvivalentan pretraživanju s jednolikom cijenom, osim što za evaluacijsku funkciju koristi sumu cijene puta od početnog stanja do stanja \( n \) i heurističke funkcije \( f(n) = g(n) + h(n) \), odnosno aproksimaciju najboljeg puta kroz stanje \( n \). 
A* je uvijek potpun, a optimalan je pod uvjetom da je heuristika \( h(n) \) konzistentna.
Vremenska i memorijska složenost mu je \( O \left (\textrm{min}(b^{d + 1}, b|S|) \right ) \) gdje \( |S| \) predstavlja ukupan broj stanja. \cite{russelNorvig2003:aima} \cite{umjetna}


\begin{figure}[h]
	\centering
	\begin{tikzpicture}
		\begin{scope}
			\input{figures/astar_line.tex}
		\end{scope}
		
		\begin{scope}[xshift = 7.5cm]
			\input{figures/astar_obstacle.tex}
		\end{scope}
	\end{tikzpicture}
	\caption{Rezultat izvođenja algoritma A*.} 
	\label{astar}
\end{figure}

Takva evaluacijska funkcija kombinira prednosti pretraživanja s jednolikom cijenom i pretraživanja "najbolji prvi".
Zbog heurističke funkcije algoritam preferira stanja koja se približavaju cilju, a zbog funkcije cijene algoritam je optimalan (uz konzistentnu heuristiku) jer preferira stanja koja imaju najjeftiniji put od početnog stanja do cilja kroz to stanje.

Postoje brojne varijante algoritma A*.
Algoritam A* s iterativnim povećanjem dubine \engl{iterative-deepening A*, IDA*} je ekvivalentan pretraživanju u dubinu s iterativnim povećavanjem dubine, no umjesto dubine, IDA* koristi evaluacijsku funkciju \( f(n) \). 
Prednost algoritma IDA* je manja memorijska složenost, a posebno je praktičan za grafove s uniformnim težinama bridova. \cite{russelNorvig2003:aima}

Pojednostavljeni algoritam A* s ograničenom memorijom \engl{simplified memory-bound A*, SMA*} se ponaša kao običan A* sve dok ne napuni ograničenu memoriju. 
Kada ju napuni, algoritam izbacuje list s najvećom vrijednosti evaluacijske funkcije.
Vrijednost izbačenog vrha se zapisuje u njegovog roditelja, kako bi znao je li potrebno ponovno obrađivati taj vrh. 
SMA* je optimalan ako optimalno rješenje stane u ograničenu memoriju. \cite{russelNorvig2003:aima}